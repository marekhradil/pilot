# Průkaz radiotelefonisty VFL

Na zkoušku je možné se přihlásit pouze písemně. Já jsem využil datovku je to nejpohodlnější. Odpověděli do datovky i na email a dali mi termín cca za měsíc od žádosti. První termín mi z pracovních důvodů nevyhovoval, takže jsem emailem požádal o změnu a dostal další cca o měsíc později.

Je to trošku bizardní zážitek. ČTÚ je úřad starého střihu. Na začátku se musíte zapsat do seznamu, pak si Vás někdo vyzvedne na vrátnici, nesmíte se nikde pohybovat mimo vymezené místnosti, všichni se tváří strašně vážně, nesmíte po zkoušce ani sami odejít, opět Vás odvedou, atd... 

## Písemná část

Je dobré to udělat rychle (podle pořadí odevzdání Vás volají na ústní část, přednost mají jen ti, kteří neudělali a pošlou je domů) a správně. Připravte se na to, že se vás budou ptát na ty otázky, které máte v testu špatně.

## Ústní část

Probíhá celá v českém jazyce, formát jeden na jednoho. Po úvodní nezávazném rozhovoru - kde lítám, proč atd...

Ústní zkouška má oficiálně tyto části:

* Čtení a překlad anglického textu 07_2019 VFL-Radiotelefonní frazeologie Technika řeči, zásady Vyhodnocení zprávy ATIS - *Překlad po mně nechtěli, stačilo mi deklarovat že EN používám v práci.* *ATIS jsem poslouchal z Tuřan - to vyšlo z úvodního rozhovoru, byl poměrně starý, můžete si to nechat pustit vícekrát* 

* Mezinárodní hláskovací abeceda - *To musíte umět, zde se nic nedopouští*

* Zkouška rádia, stupně čitelnosti  - *Stačilo mi vyjmenovat stupně čitelnosti v pořadí jak jdou za sebou*

* Čísla - Hláskování - Výjimky (výšky, dohlednosti) - odlišnosti ve výslovnosti čísel (AJ/ČJ) - hláskování frekvencí (s roztečí 8,33 kHz) - *Několik příkladů které vyhláskujete a vysvětlíte kdy po stovkách/tisících a kdy jednotlivě* 

* Pořadí zpráv dle důležitosti Ustálené Fráze: AJ, ČJ, význam Tabulka (Předpis L - Frazeologie) - *Stačilo mi vyjmenovat pořadí* 

* Sestavení tísňové/pilnostní zprávy- *Sestavíte jednoduchou tísňovou zprávu, pak ji se zkoušejícím rozeberete, co je důležité a v jakém pořadí*

* Porozumění zprávě vysílané řídící stanicí. Reakce letadlové stanice (komunikace letadlové stanice vstupující do CTR) - *Sestavení zprávy pro vstup do CTR, kdo, kde, výška, co žádám*  

* Rozdíl mezi převodní výškou / převodní hladinou - *Na toto se ptali všech, umět vysvětlit*

  

## Zdroje pro učení

Pokud budete hledat zdroje, tak vězte, že se Vám budou různě míchat zdroje pro radio-zkoušku VFL a zkoušku z ICAO angličtiny - obě jsou nutné pro let mimo ČR. Tady se teda zaměřím na radio-zkoušku VFL.  

Jsem zvyklý učit se pomocí flashcards (třeba slovíčka a pod) takže jsem za pomocí ChatGPT vytvořil z aktuálních otázek zdroj pro aplikaci Anki (free). Anki sdílený deck - https://ankiweb.net/shared/info/1401049183

Pokud nevyhovují flashcards, tak dávám k dobru zkoušení pomocí formulářů, které někdo již za nás vyrobil. Není to zcela aktuální, ale je to dost podobné tomu, jak vypadá skutečný test - https://sites.google.com/view/oflradio/ofl-testy

Dále dávám k dobru dva odkazy popisující průběh zkoušky jinými lidmi a také jsou zde i příklady nahrávek z ATIS.

* https://www.akkralupy.cz/wp-content/uploads/2020/10/Radiotelefonn%C3%AD_zkou%C5%A1ka.pdf
* https://ivanmastalka.cz/vfl-ofl-zkouska-vseobecneho-omezeneho-prukazu-radiotelefonisty-letecke-pohyblive-sluzby

Další zdroje jsou nadstavba, buď se budou hodit pro ICAO angličtinu, nebo jen tak, na rozšíření obzorů:

* Test letecké angličtiny - https://pilot.aeroprague.cz/exam/vfr/
* Frazeologie příklady - https://www.airguru.cz/clanky/frazeologie-pro-zkusene
* https://www.flight-insight.com/post/vfr-radio-communications-script
* https://www.vfrkomunikace.cz/ukazkova-kapitola-3-poloha-letounu?preview=1